---
stato: bozza
---

# Constraint

Una limitazione progettata che riduce le azioni possibili a quelle valide.
Norman lo elenca tra i meccanismi con cui il design risponde alle domande
dell'utente — accanto a mapping, significanti, modelli concettuali, feedback e
visibilità — ed è ciò che nei progetti si chiama spesso _guardrail_. La sua
forza sta nel livello a cui opera: dove un check riflessivo (ricordarsi di fare
X) può saltare, il vincolo rende l'azione sbagliata impossibile, oppure
rumorosa. Non chiede attenzione: la rende superflua.

Norman distingue quattro tipi. I vincoli _fisici_ limitano per geometria (un
pezzo entra in un solo verso). I _culturali_ poggiano su convenzioni condivise.
I _semantici_ derivano dal significato della situazione. I _logici_ escludono
per deduzione le alternative impossibili. Le _forcing function_ sono il caso
forte: impediscono di proseguire finché un passo necessario non è compiuto.

Nel metodo il vincolo è un componente che si _progetta e si costruisce_, non un
criterio con cui si valuta — per questo ha un nodo proprio, distinto dalle
proprietà valutative (visibilità, feedback, mapping). Le sue incarnazioni
ricorrono cross-progetto: i guardrail sulla freschezza degli input; la
configurazione dichiarativa che rende irrappresentabili gli stati invalidi; gli
schemi e i test che rifiutano dati malformati; il generatore di una vista che
rompe la build quando le fonti da cui deriva si contraddicono (`view`); l'audit
di `kb_tools` e il gate del commit, che bloccano prima di fissare; i check di
fedeltà cognitiva, che sono vincoli contro il drift di significato.

Un vincolo installato in un artefatto che ha già storia paga anche all'indietro:
al primo giro non previene, **rivela** — fa emergere in un colpo il drift
accumulato nel tempo in cui non c'era, e la sua età misura cosa sarebbe costato
continuare senza. Portare un vincolo in un progetto esistente è quindi un atto
diagnostico oltre che di allineamento, e il lavoro che ne esce non è lavoro
nuovo creato dal vincolo: è lavoro dovuto che diventa esigibile.

Il vincolo è il presidio strutturale che regge quando il livello riflessivo
cede. Nei tre livelli di Norman il check «ricordarsi di» vive in alto, dove
l'attenzione è scarsa e intermittente; il vincolo vive sotto, nella struttura, e
non dipende dal ricordo. Se una sorgente rinominata può lasciare una copia
servita divergente, il rapporto va reso meccanico con un unico path, un test che
fallisce o uno schema. Dove un errore conta, non affidarsi alla memoria di un
agente: costruire il vincolo che lo rende impossibile o rumoroso.

Connessioni:

- [affordance-signifier](affordance-signifier.md)
- [action-cycle](action-cycle.md)
- [processing-layers](processing-layers.md)
- [cognitive-fidelity](cognitive-fidelity.md)
- [system-image](system-image.md)
- [view](view.md)
